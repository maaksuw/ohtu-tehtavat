# Tiivistelmä
Pidimme projektiryhmäläisten kanssa ensimmäisen sprintin jälkeen retrospektiivin. Kukaan meistä ei silloin ollut vielä tehnyt viidennen viikon laskareita, joten emme ainakaan tietoisesti käyttäneet mitään tiettyä tekniikkaa, vaan juttelimme vapaasti siitä, mikä oli onnistunut ensimmäisessä sprintissä ja mitä meidän tuli parantaa.
Kenelläkään ryhmäläisistä ei ole aikaisempaa kokemusta kehitystiimissä työskentelemisestä, joten uskon että opimme paljon ensimmäisen viikon kokeilusta. Huomasimme, että esimerkiksi testaus ja projektinhallintaan liittyvät tehtävät olisi ollut hyvä kirjata myös ylös sprint backlogiin ja että ne olisi kannattanut aloittaa aikaisemmin. Meillä tuli jonkin verran kiire arviointivaatimusten täyttämisessä, joten päätimme yhdessä kommunikoida asiasta paremmin toisella viikolla, päivittää sprintbacklogia aktiivisemmin koko viikon ajan ja kirjata ylös myös projektinhallintaan ja testaukseen liittyvät taskit. Toistaiseksi retrospektiivistä tuntui olevan hyötyä, sillä kaikki edellämainittu on nyt otettu paremmin käyttöön. Lukaisin myös nopeasti materiaalissa mainitut kahdesta retrospektiivitekniikasta kertovat sivut.
